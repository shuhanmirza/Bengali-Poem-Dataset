আজিগন্ধবিধুর সমীরণে
কারসন্ধানে ফিরি বনে বনে।
     আজি ক্ষুব্ধ নিলাম্বর-মাঝে
     এ কি চঞ্চল ক্রন্দন বাজে।
সুদূর দিগন্তের সকরুণ সংগীত
লাগে মোর চিন্তায় কাজে--
আমি খুঁজি কারে অন্তরে মনে
গন্ধবিধুর সমীরণে।


ওগোজানি না কী নন্দনরাগে
সুখেউৎসুক যৌবন জাগে।
     আজি আম্রমুকুলসৌগন্ধে,
নব-  পল্লব-মর্মর ছন্দে,
চন্দ্র-কিরণ-সুধা-সিঞ্চিত অম্বরে
অশ্রু-সরস মহানন্দে
আমি পুলকিত কার পরশনে
গন্ধবিধুর সমীরণে।


বোলপুর, ফাল্গুন, ১৩১৬