তুমি আমার আপন, তুমি আছ আমার কাছে,
এই কথাটি বলতে দাও হে বলতে দাও।
তোমার মাঝে মোর জীবনের সব আনন্দ আছে,
এই কথাটি বলতে দাও হে বলতে দাও।আমায়             দাও সুধাময় সুর,
আমার             বাণী করো সুমধুর;
আমার             প্রিয়তম তুমি, এই কথাটি
বলতে দাও হে বলতে দাও।এই          নিখিল আকাশ ধরা
এই যে      তোমায় দিয়ে ভরা,
আমার      হৃদয় হতে এই কথাটি
বলতে দাও হে বলতে দাও।দুখি      জেনেই কাছে আস,
ছোটো   বলেই ভালোবাস,
আমার   ছোটো মুখে এই কথাটি
বলতে দাও হে বলতে দাও।মাঘ, ১৩১৬
(গীতাঞ্জলি কাব্যগ্রন্থ)