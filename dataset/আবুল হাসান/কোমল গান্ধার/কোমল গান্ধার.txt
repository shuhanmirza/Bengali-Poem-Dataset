একটি আলোর বৃত্তে মুখ দেখে চেতনাসন্ধানী
ভাবে, এই বুঝি সৌন্দর্যের সপ্রতিভ আশ্বাসের নিয়ামক
সংগ্রহের সাহচার্য, সম্ভাবনা, অক্লান্ত সুহৃদ
চিরচেনা বিগ্রহের সংবিধানম অসংযত হৃদয়ের ভীত!
পরিচ্ছন্ন অধ্যায়ের ঘন্টা যদি বেজে যায়
একান্ত আশ্বাসে- বিবেকী মানস, বেহালায়
সুর তোলে যদি, সেই তো আলোর বৃত্তে
ছন্দপ্রকরণ-সবুজ সাক্ষর!
ঝর্ণার জলচ্ছটা, পাথর নুড়ির গায়ে
মিশে থাকা উৎক্ষেপ-গাছ ফুল পাখির বন্দরে
কোন এক নাবিকের অভিযান অনুভবে সৌন্দর্যের
আশ্বাস পাব বলে, খুঁজে পাবে নিটোল শরীর।
নিটোল শরীর এক-সান্তনার কোমল গান্ধারে
পৌষের ফালি রোদে এক চিলতে হলুদ সকাল,
নাবিক সে খুঁজে ফেরে আলোর বাহক
বৃত্ত, ছন্দ, মাত্রার সুর।